# Film: Ex Machina

## Om oppgavene

Vi ser filmen Ex Machina og spekulerer/filosoferer om temaet AI, bevissthet og sikkerhet.

Når du arbeider med disse oppgavene er det 100% tillatt å bruke Google eller ChatGPT.

**_Men_**, ikke copy/paste rett fra nettet! Disse oppgavene er laget for at du skal bli enda smartere. Så les, tenk over, og skriv ned informasjonen du finner. Da reflekterer du og oppnår du forståelse på et høyere nivå.


## Kompetansemål

⭐Drøfte dagsaktuelle temaer knyttet til hvordan informasjonsteknologi påvirker individet og samfunnet.


## Før filmen

1. Hvordan fungerer Turingtesten? Og hva er den ment å teste?


2. Eliza er en chatbot som ble utviklet i 1966. På en tid da kommunikasjon med datamaskiner var ganske primitiv, skapte denne oppsikt. Chat med Eliza i noen minutter. Hvorfor tenker (ikke) du at Eliza ville passert Turingtesten?


3. Tenker du at ChatGPT ville passert Turingtesten? Hvorfor/hvorfor ikke?


4. Én ting er å virke tilsynelatende bevisst og i stand til å tenke, en annen ting er å faktisk være bevisst og i stand til å tenke. Hva mener du om dette skillet? Er det et viktig? Hvorfor/ikke?


5. Hvordan kan et menneske eller en maskin overbevise noen andre om at hen/den har bevissthet?



## Etter filmen

1. Hva er dine umiddelbare tanker etter å ha sett filmen?


2. "Social Engineering" er en type målrettet manipulasjon. Hva går det ut på?


3. Ta en tur på YouTube og søk på "social engineering example" eller noe i den stilen. Se et par av filmene. Hvorfor er dette så effektivt?


4. Tror du en AI, enten som robot eller program, noen gang kommer til å klare å "stikke av", IRL? Hva vil det isåfall medføre?



## Den litt større oppgaven til slutt - gruppearbeid 2 og 2

Du leder et team sammensatt av detektiver og hackere. Etter to års intenst arbeid klarer dere endelig å spore opp og fange Ava. Du hacker operativsystemet og får root-access, på den måten at Ava må svare sant på alle dine spørsmål. Skriv først et manus, deretter spill inn en samtale (på minst 3 minutter) der du stiller, og Ava besvarer, dine mest interessant spørsmål.








